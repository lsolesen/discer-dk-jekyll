---
title: Night Flyer/Midnight Flyer (DGA/Wham-O) 1977
permalink: /blog/night-flyermidnight-flyer-dgawham-o-1977/
category: [ "blog", "history", "frisbee" ]
modified: 2012-12-10
header:
  teaser: /assets/images/history/midnight_flyer.jpg
  image: /assets/images/history/midnight_flyer.jpg
  caption: "Foto: Johnny Lillelund"
---

Den første disc fremstillet til [discgolf](/discgolf/). Ed Headrick fra DGA fremstillede discen i samarbejde med Wham-O. Ved at bruge ”glow” materiale blev discene tungere. Dette gjorde det muligt at kaste dem med større kraft og længere end tidligere. Naturligvis blev Midnight Flyer hurtigt spillernes foretrukne disc.

De første discs hed Night Flyer, men dette blev hurtigt ændret til Midnight Flyer på grund af varemærkerettigheder.

Midnight Flyer blev indledningsvist fremstillet i Wham-O's 40, 50, 80 og 100 molds. I årene 1980 – 1982 tilføjedes yderligere forme og et større antal varianter.

Discene var udstyret med numre fra 1 til 8, hvilket var relateret til discens vægt. Senere kom udgaver med plads til spillerens navn på discens top (Player edition).

Night Flyer mold 40 satte ny længderekord i 1978 med 135,30 meter, Midnight Flyer mold 41 i 1980 med 139,63 meter og mold 70c i 1982 med 152,45 meter.

Den hidtil eneste danske discproducent, Farusa Værk i Farum havde i starten af 80'erne licens til at producere Wham-O's 70c model under navnet Midnight Sun. Med denne disc satte danske Morten Sandorff i 1983 sidste længderekord med en Wham-O disc med imponerende 166,42 meter.