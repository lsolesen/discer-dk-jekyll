---
title: Pluto Platter (American Trends 1951-1958 / Wham-O 1958-) 1951
permalink: /blog/pluto-platter-american-trends-1951-1958-wham-o-1958-1951/
category: [ "blog", "history", "frisbee" ]
modified: 2012-12-03
header:
  teaser: /assets/images/history/flying_saucer.jpg
  image: /assets/images/history/flying_saucer.jpg
  caption: "Foto: Johnny Lillelund"
---

**Her på billedet ses Wham-O's Flying Saucer som næsten er identisk med Pluto Platter.**

I starten af 50'erne designede Morrison en ny disc, Pluto Platter som han solgte via hans nye firma American Trends. Karakteristisk for Pluto Platter er navnene på de 9 planeter (Pluto var stadig en planet) og solen samt den forhøjede cupola med små runde vinduer som på en flyvende tallerken – UFOmanien er stadig tydelig.

Rich Knerr og Spud Melin, som havde grundlagt Wham-O i 1948, så Morrison demonstrere hans Pluto Platter på en parkeringsplads i Los Angeles i 1955. De blev så begejstrede at de købte rettighederne til Pluto Platter, for i 1958 at lancere den under navnet Wham-O Frisbee.

Denne disc havde i bunden trykt ”Play, Catch. Invent games”. Måske blev der allerede i denne periode spillet disc golf lignende spil på Morrisons opfordring?

I starten af 60'erne er Wham-O næsten ene om at producere frisbees, fx Flying Saucer, Mars Platter og Sailing Satellite.

1958 var i øvrigt også året, hvor den første internationale frisbee turnering blev afholdt. Dette skete i Michigan og disciplinen var [guts](/guts/).

{% include video provider="youtube" id="jbYoS85wxF0" %}