---
title: The Arcuate Vane Model / Li'l Abner's Flying Saucer (1948) PIPCO
permalink: /blog/arcuate-vane-model-lil-abners-flying-saucer-1948-pipco/
category: [ "blog", "history", "frisbee" ]
modified: 2012-12-02
header:
  teaser: /assets/images/history/arcuate_vane_model.jpg
  image: /assets/images/history/arcuate_vane_model.jpg
  caption: "Foto: Johnny Lillelund"
---

Fred Morrison og Warren Franscioni fløj begge som piloter under 2. verdenskrig: Franscioni fløj transporter i Indien og Kina og Morrison nåede at flyve 58 missioner i hans jagerfly over Italien inden han blev skudt ned og tilbragte resten af krigen i den tyske krigsfangelejr Stalag 13.

Efter krigen blev Morrison ansat af Franscioni til at hjælpe med installation af gas varmeanlæg.

Inspireret af børns leg med tærteforme og paptallerkner, forsøgte de at lave et nyt stykke legetøj. I 1947 blev de første modeller skåret ud af massive plasticblokke. Disse modeller bekræftede legetøjets aerodynamiske egenskaber.

Snart investerede Morrison og Franscioni i en sprøjtestøbeform og grundlagde deres virksomhed Pipco (Partners In Plastic Company) for i 1948 at producere The Arcuate vane model – den første disc.

{% include figure image_path="/assets/images/history/arcuate_vane_model.jpg" alt="Arcuate Vane Model" %}

Kort forinden blev den amerikanske befolkning chokeret, da en pilot rapporterede om et tallerkenformet flyvende objekt over Cascade Mountains og Roswell affæren i1947, hvor øjenvidner fortalte om en nedstyrtet UFO med besætning, skabte nærmest en UFOmani. Aviserne havde skabt navnet flying saucer/flyvende tallerken - et oplagt valg til Pipcos disc.

Discen blev solgt på markedspladser. Når de demonstrerede, hvordan den kunne flyve, troede nogle tilskuere, at der var en usynlig snor forbundet til discen. Dette fik Morrison til at tilbyde kunderne discen gratis, hvis de betalte 1 dollar for den usynlige snor. Også i Disneyland blev discen solgt. Her blev demonstrationerne imidlertid stoppet, efter et sagsanlæg fra en kvinde der blev ramt i hovedet.

{% include figure image_path="/assets/images/history/lil_abner.jpg" alt="Lil Abner" %}

Senere samme år lancerede Pipco deres disc med en Li'l Abner label på.

Li'l Abner var den første rigtige satirisk-politiske seriestrip, tegnet af Alfred Gerald Caplin (Al Capp). Serien var ualmindelig populær og kørte uafbrudt i amerikanske aviser i mere end 43 år!

Pipco forsøgte at drage nytte af Li'l Abner’s popularitet ved at producere deres disc med Li'l Abner label på, mod at Al Capp lavede nogle striber, hvori en ”Flying saucer” optrådte. Disse striber vises i aviserne i 1950. Imidlertid mente Capp at Pipco misligholdte aftalen, da de lavede en papirindsats til discen, hvorpå Li'l Abner og andre figurer fra serien demonstrerer hvordan discen kastes. Capp truede med sagsanlæg, hvis Pipco ikke betalte en erstatning på 5000 $.

Franscioni lånte pengene af sin familie og Pipco blev i 1950 nødsaget til at lukke.

Franscioni og Morrison skiltes og fik arbejde som henholdsvis pilot og bygnings-ingeniør. Morrison fortsatte nogle år med at sælge Flying saucer, produceret af Southern California Plastic Co. De producerede modificerede udgaver af discen bl.a. for Disneyland helt op i 70'erne.

Pipcos Li'l Abner Flying Saucer er i dag en af de mest skattede discs blandt samlere.