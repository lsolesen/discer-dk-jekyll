---
title: Eagle (Champion Discs/Innova) 1983
permalink: /blog/eagle-champion-discs-innova-1983/
category: [ "blog", "history", "frisbee" ]
modified: 2012-12-19
header:
  teaser: /assets/images/history/eagle.jpg
  image: /assets/images/history/eagle.jpg
  caption: "Foto: Johnny Lillelund"
---

Innova blev grundlagt i 1983 af Dave Dunipace, Harold Duvall og Tim Selinske. De lancerede samme år deres første disc, Eagle, som blev en ny revolution. Eagle var den første lavprofil disc og havde således mindre luftmodstand end de tidligere discs med høj profil.

I princippet var Eagle en Super Puppy med en bredere og mere spids kant. Denne disc lagde grunden for udviklingen af den type disc, vi kender i dag, som kun er velegnet til [discgolf](/discgolf/). Nogle benævner Eagle som den første rigtige golfdisc. Bemærk at Eagle intet har tilfælles med den Eagle, Innova lancerede i 1999.